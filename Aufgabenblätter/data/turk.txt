Ayasofya Müzesi, tarihi Sultanahmet Meydanı’nın yanında, daha küçük bir meydanda bulunuyor. Zeynep buluşmaya erken geldi: saat 3’e 10 var.

Beklerken, Zeynep etrafa bakıyor. Önünde büyük bir arkeolojik park ve Bizans Hipodromu var; sağda ünlü su deposu Yerebatan Sarnıcı var; solda ise büyük Sultanahmet Camii’ni görüyor. Cami içinde yeşil, beyaz ve en çok mavi çiniler var ve burası İstanbul’daki en önemli tarihi eserlerden biri.

Bütün bunlar çok eski ve güzel yapılar.

Murat da geliyor. Saat 3’e 5 var, Zeynep’in ağzı açık kalıyor: Murat saçlarını taradı ve kıyafetleri çok temiz!

Murat soruyor: “Neden bana öyle bakıyorsun?”

“Hiç… Dünden biraz daha farklısın.”

“Daha iyi mi, daha kötü mü?”

“Çok daha iyi” diyor Zeynep ve gülümsüyor.

Murat da gülümsüyor. Ayasofya’ya bakıyorlar. Burası eski ve çok büyük bir kilise ve sonra camii, günümüzde ise sadece müze. Dünya tarihinde çok önemli bir yeri var. Gezi buradan başlıyor.

Zeynep, Murat’a İstanbul’daki bu tarihi yapının detaylarını anlatıyor, sonra buradan çıkıyorlar, çeşmeler ve sütunlar arasından batı yönüne ilerliyorlar. Hem Bizans hem de Osmanlı İmparatorluğu eserlerini inceliyorlar. En sonunda Kapalıçarşı’da, baharat kokuları arasında bir mola veriyorlar. Kahve içmek ve lokum yemek için bir dükkana giriyorlar.

Zeynep çantasından cüzdanını çıkartıyor. Bu sefer hesabı o ödüyor.

Murat soruyor : “Cüzdanında o kadar önemli ne var?”
Sözlük

buluşma : date
cami : mosque
tarihi eser : historical building
yapı : structure
kilise : church
Osmanlı İmparatorluğu : Ottoman Empire
lokum : turkish deligh
hesap : bill
Alıştırmalar

Bölümdeki olayları sıralayınız

1. Zeynep hesabı ödüyor.
2. İki genç geziyorlar ve tarihi eserleri inceliyorlar.
3. Zeynep Ayasofya Meydanı’nda bekliyor ve etrafa bakıyor.
4. Murat buluşma yerine geliyor.
5. Zeynep buluşma yerine geliyor.
6. Zeynep ve Murat Kapalıçarşı’ya giriyorlar.
7. Kahve içiyorlar ve lokum yiyorlar.